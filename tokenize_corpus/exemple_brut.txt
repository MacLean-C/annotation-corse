Intantu mamma, chì s’era giovana cum’è l’acqua, s’era
restata in Corsica : à quella epuca, i guverni si pigliavanu i mariti
è si lasciavanu e moglie. Mamma passava l’ore à curà u fattore,
è i so ghjorni di festa eranu quand’ellu li purtava una lettara
di u Tunkinu chì spessu, mirate, avia messu più d’un mese per
ghjunghje. Eranu nutizie vechje ma tuttu, à quelli tempi, andava
pianu. È s’elle eranu vechje, eranu bone, grazia à Diu. È mamma,
cuntenta, aspettava quella chì, un ghjornu, duvia cumincià à
parlà di u ritornu.